# Ορθογραφία της Zερίτα

Η ζερίτα χρησιμοποιεί 22 γράμματα από το λατινικό αλφάβητο για την γραφή της, όλα εκτός από το q και το w.
Προφέρονται ως εξής:

| Γράμμα | ΔΦΑ | Ελληνικό αντίστοιχο |
| ------ | --- | ------------------- |
| a      | a   | **ά**λογο           |
| b      | b   | **μπ**ότα           |
| c      | tʃ  | **τσ**άι            |
| d      | d   | **ντ**ιβάνι         |
| e      | e   | **έ**λατο           |
| f      | f   | **φ**ως             |
| g      | g   | **γκ**ρι            |
| h      | h   | **χ**ωριό           |
| i      | ɪ   | **ί**διος           |
| j      | dʒ  | **τζ**άμι           |
| k      | k   | **κ**ύκλος          |
| l      | l   | **λ**εμόνι          |
| m      | m   | **μ**ήλο            |
| n      | n   | **ν**ήμα            |
| o      | ɔ   | **ό**νομα           |
| p      | p   | **π**όρτα           |
| r      | r   | **ρ**όδι            |
| s      | s   | **σ**πίτι           |
| t      | t   | **τ**ραπέζι         |
| u      | u   | **ού**τε            |
| v      | v   | **β**άζο            |
| x      | ks  | **ξ**ερό            |
| y      | j   | **γ**ερό            |
| z      | z   | **ζ**άρι            |

Το «ks» γράφεται πάντα ως «x».

!!! warning "Προφορά"

    Η προφορά κάθε γράμματος είναι όπως στο ΔΦΑ, και δεν αντιστοιχεί 100% στους ήχους των ελληνικών.
    Το ελληνικό αντίστοιχο, είναι το πιο κοντινό που υπάρχει στα ελληνικά.

Η ζερίτα χρησιμοποιεί επίσης την οξεία «`´`» ως τόνο.
Μια λέξη χωρίς οξεία θα είναι τονισμένη στην παραλήγουσα, ή την μοναδική συλλαβή αν η λέξη έχει μόνο μία.
Αν υπάρχει μία οξεία, αυτή δηλώνει την τονισμένη συλλαβή.
Για παράδειγμα, στην λέξη «homis» (άνθρωπος), το «o» είναι η τονισμένη συλλαβή, στην λέξη «ni» (όχι) ο τόνος είναι στο «i», αλλά στην λέξη «asé» (3ο πρόσωπο στην προσωπική αντωνυμία) ο τόνος είναι στο «e».

Η ζερίτα δεν έχει καθόλου κεφαλαία, διφθόγγους, ή γράμματα που δεν προφέρονται.
Χρησιμοποιούνται τα ακόλουθα σημεία στίξης:

| Σημείο στίξης | Όνομα        | Χρήση                                                                                       |
| ------------- | ------------ | ------------------------------------------------------------------------------------------- |
| .             | Τελεία       | Δηλώνει το τέλος μιας οριστικής πρότασης.                                                   |
| ;             | Άνω τελεία   | Συνδέει στενά συνδεδεμένες ανεξάρτητες προτάσεις ή χωρίζει στοιχεία σε μια πολύπλοκη λίστα. |
| ,             | Κόμμα        | Χωρίζει στοιχεία σε μια λίστα, προτάσεις ή φράσεις μέσα σε μια πρόταση.                     |
| :             | Διπλή τελεία | Εισάγει μια λίστα, μια παράθεση ή μια εξήγηση.                                              |
| !             | Θαυμαστικό   | Εκφράζει ένα ισχυρό συναίσθημα ή μια εντολή.                                                |
| ?             | Ερωτηματικό  | Δηλώνει μια ερώτηση.                                                                        |
| ""            | Εισαγωγικά   | Περικλείουν άμεσο λόγο, παραθέσεις ή τίτλους έργων.                                         |

Η ζερίτα χρησιμοποιεί παύλες για λέξεις που σχηματίζουν ένα μόνο λεξικό και απόστροφους για τις συντομογραφίες.
Μπορείτε να χρησιμοποιήσετε και την μονά εισαγωγικά αντί για απόστροφο για ευκολία στην πληκτρολόγηση.

!!! note "Εισαγωγικά και άλλα σημεία στίξης"

    Τα άλλα σημεία στίξης μπαίνουν μόνο εκτός των εισαγωγικών, αν θα πρέπει να μπουν και πριν και μετά από αυτά.

Τα κύρια ονόματα από άλλες γλώσσες γράφονται με την αρχική ορθογραφία, αν είναι γραμμένα στο λατινικό αλφάβητο, ή υπάρχει κάποιος στανταρ τρόπος μεταγραφής, αλλιώς γράφονται φωνητικά.
Ακόμα και αν διατηρούν την ορθογραφία τους, προφέρονται όσο το δυνατόν πιο κοντά στην αρχική γλώσσα.
Για την διευκόλυνση του αναγνώστη, την πρώτη φορά που συναντάται ένα όνομα σε ένα κείμενο, μπορεί να αποδοθεί φωνητικά, για παράδειγμα «george[jorj]».
